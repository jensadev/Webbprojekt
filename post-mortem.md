# Post Mortem

Post Mortem är en dokumentationsform som är populär inom [Agilt ](https://sv.wikipedia.org/wiki/Agil_systemutveckling)utvecklingsarbete. Fokus ligger på att identifiera dina erfarenheter av arbetet, både positiva eller negativa, och analysera dessa. Syftet med att  analysera erfarenheterna är så att de antingen kan undvikas eller upprepas. Du behöver alltså skriva mer än att X gick bra och Y gick dåligt, du behöver reflektera på hur och varför det blev så. Du ska även reflektera över vad som ska upprepas respektive undvikas och hur du ska göra det.

> Mobilanpassningen av hemsidan blev bra, men arbetet med den var problematiskt. Jag hade inte planerat för att skapa mobil-versionen först, vilket ledde till att jag fick göra om många steg av desktop-versionen. Detta berodde till största del på att jag inte hade använt flex för positioneringen, något jag behöver bli bättre på. För att undvika detta så kommer jag att arbeta mobile-first i nästa projekt.

> Det är första gången jag arbetat med ett ramverk. Det blev tydligt hur stort och komplext det kan vara. Jag hade svårt att veta var jag skulle börja och kände att dokumentationen var dålig och inte gav mig den hjälp jag önskade. Ett sätt att försöka undvika detta i framtiden kan vara att koda några exempel, tutorials innan jag börjar arbeta med "min egen grej". Då kan jag enklare förhålla mig till vad jag ska försöka skapa.

Dokumentet tjänar som både en slutrapport för ditt projekt, men även en tillbakablick och reflektion över ditt arbete.

Det är viktigt att du är så konkret som möjligt i ditt dokument. Ett bra sätt kan vara att skapa punktlistor över sådant som du har gjort i arbetet, du kan sedan ta ställning till om det gick bra eller dåligt. Sortera sedan in det i positivt/negativt och försöka att skriva vad som gjorde att det blev så och hur kan du använda det i nästa projekt.

### Ditt Post Mortem ska innehålla följande delar.

* Titel
* Inledning
* Bakgrund
* Positiva erfarenheter
* Negativa erfarenheter
* Sammanfattning

#### Titel

Författare och datum.

#### Inledning

Här beskriver du kortfattat arbetets syfte/mål, arbetssätt, genomförande. Vad är det för något du har utvecklat. Vilket problem har ditt projekt syftat på att lösa.

#### Bakgrund

I bakgrunden redogör du för projektets delar, här sammanfattar du din arbetsprocess. Beskriv den teknik du har använt och motivera valet av den. Berätta om ditt planeringsarbete. Försök att inte vara värderande, utan redogör för projektet, hur arbetet gick och dina erfarenheterna skriver du om i de följande delarna.

Berätta om hur du har testat din produkt.

I bakgrunden kan du med fördel inkludera bilder som beskriver och förklarar projektet.

#### Positiva erfarenheter

Här beskriver du vad som har gått bra i ditt projekt och analyserar varför. Hur ska du kunna upprepa framgången i projektet.

#### Negativa erfarenheter

Här beskriver du det som du anser har gått mindre bra med ditt projekt och analyserar hur du kan undvika detta i framtida projekt.

#### Sammanfattning

Här redovisar du dina slutsatser, erfarenheter och lärdomar. Reflektera över din produkt och dess/dina utvecklingsmöjligheter.

Vad kan vidareutvecklas och finns det utrymme att bygga vidare på projektet.

## Malldokument

En mall för att skriva ett Post Mortem i **markdown** finns att ladda ned [här](https://gist.github.com/jensnti/c377e37ceb4138c4c29c6ab5f5f64c2f).

